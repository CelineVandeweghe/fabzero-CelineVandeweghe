# 3D tekenen en 3D printen

3D tekenen en printen is echt helemaal nieuw voor mij. Deze les was dus een uitdaging.


## Inleiding

3D printen is een additieve druktechniek. Er worden telkens laagjes bijgemaakt. Het is te vergelijken met de piramides in Egypte. Daar leggen ze ook steeds een nieuwe laag stenen.
Dat werd me ook heel duidelijk tijdens het uitvoeren van de opdracht. Bij het 3D printen werd er laag per laag geprint. Per laag ging de printkop even terug naar de zijkant.

Ik wist echt niet veel over 3D printen, dus ik heb heel veel bijgeleerd tijdens deze les. Ik wist bijvoorbeeld niet dat er al sinds 1984 ge3Dprint werd, maar dat met het verlopen van het patent in 2009 het 3D printen aan een opmars is begonnen.

Tijdens de uitleg viel het me wel op dat 3D printen handig is voor kleine voorwerpen waarvan je er maar één of enkele nodig hebt, maar dat het niet aantrekkelijk is voor grote voorwerpen of series. 


## Het proces

Ook het proces was nieuw. 
Ik had wel al van 3D-teken software gehoord, maar er nog nooit mee gewerkt. Dus eerst maak je een 3D tekening (aan te raden om het op voorhand al eens op papier van verschillende kanten te schetsen en tekening opslaan in .stl), daarna slice (opdelen in laagjes, zodat je het kan printen) je het met software zoals _cura_ en daarna laat je het printen door de 3D printer.
Bij het slicen wordt je object ook gevuld. Want massief printen is niet aan te raden, onder andere risico's voor smelten.


## Technieken

Ik leerde dat er drie technieken van 3D printen zijn die gebruikt worden in fablabs, namelijk:

- **FDM**:
![FDM](https://media.s-bol.com/gL8Kw75379yG/550x623.jpg)
Deze worden het vaakst gebruikt in fablabs.

- **SLA/DPL**: 
![SLA/DPL](https://cdn.shopify.com/s/files/1/2104/4351/products/Form-2-printer-three-quarters-Hart.jpg?v=1564763207)

- **SLS/SLMS**: 
![SLS/SLMS](https://amfg.ai/wp-content/uploads/2020/01/SLS-3D-printed-Parts.png)

Er zijn verschillende toepassingen voor 3D printen, zoals architectuur, protheses/medische sector, prototyping, hobby, unieke stukken/kunst, mode en textiel...


## Software

Je kan bestanden downloaden om te printen, maar zelf tekenen is ook mogelijk (CAD-tekening). Aangezien ik nog nooit in 3D software heb getekend, heb ik het bij Tinkercad gehouden. 3D scannen is ook altijd mogelijk, maar voor deze opdracht niet bruikbaar.

Tinkercad is gratis en gemakkelijk in gebruik. Maar de vormvrijheid is beperkt. Goed voor een beginner maar de meer gevorderde 3D-tekenaar zal liever in een ander programma (zoals Onshape en Blender) tekenen. 

Het is belangrijk om rekening te houden met enkele ontwerpregels:
>- Zwevende onderdelen is een probleem (op te lossen door te roteren, support te printen, te printen in verschillende onderdelen, je ontwerp aan te passen - maximaal 45° hellend)
>_Nadelen support: kost tijd en geld, meer kans op printfouten, minder mooie afwerking_
>- Print een **brim** of **raft** zodat je object blijft kleven aan de printplaat. Dit kan je doen in de slicing software.
>_Brim: onderste laag uitvergroot_
>_Raft: een extra boordje aan je object_
>- Je laaghoogte heeft effect op de printduur

Tijdens de les hebben we ook een oefening gemaakt, namelijk 3D printen met karton en een breekmes. We moesten een figuur maken door laagjes te snijden en op elkaar te kleven.

**Schets:**
![Schets boom]({{site.baseurl}}/assets/3D/Schets boom.jpg)

**Resultaat oefening:**
![Boom]({{site.baseurl}}/assets/3D/Boom.jpg)


Ook heb ik in de les een oefening in Tinkercad gemaakt. 
**Resultaat van de oefening:**
![Gezicht]({{site.baseurl}}/assets/3D/Kubus.stl)


## Cura

Aan het einde van de les heeft de lesgever nog even getoond hoe Cura werkt. Maar dat heb ik niet echt kunnen volgen omdat het wat te laat was op de avond. Gelukkig heeft Lien me het nog eens uitgelegd in het MaM.


Het was een intensieve maar zeer interessante les. Ik ben dan ook heel snel aan de slag gegaan met de opdracht.


