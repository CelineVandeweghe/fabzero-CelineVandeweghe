# Materialen en design

We maken kennis met het designproces, materialen en fablab toepassingen.


## Designproces

Er zijn verschillende manieren om het designproces weer te geven. We maken kennis met een aantal voorstellingen.
De voorstellingen hebben gemeenschappelijk dat er verschillende stappen elkaar opvolgen en er een afwisseling is van ruime en concrete stappen, waarbij er stapsgewijs naar een eindproduct wordt toegewerkt.

Wanneer je een vraag krijgt waaruit een design moet ontstaan, is het belangrijk om onderzoek te doen naar de gebruiker en context. Het is belangrijk om een aantal zaken te ontdekken, namelijk noden, problemen, wensen, verlangens en cultuur. Dit kan je doen door te observeren en niets te veronderstellen (ze zullen het wel zo doen).
Bij zo een onderzoek ga je de front en back bekijken, zowel de gebruiker als de context. Bijvoorbeeld bij een valies, je gaat uitzoeken wat de gebruiker er mee doet, maar ook welke weg de valies in de luchthaven en vliegtuig aflegd. (field research)
De context is cruciaal. Je zoekt uit waar je product terechtkomt.

Tijdens de les maakte ik ook kennis met de **9 windows tool** om alles omtrent de field research in kaart te brengen.

![9 windows tool](https://asq.org/-/media/Images/Learn-About-Quality/nine-windows-matrix.gif?h=320&w=476&la=en)

> **extra notities**: 
> _subsysteem_: onderdelen
> _supersysteem_: omgeving
> _past_: unboxing
> _present_: gebruik nu
> _future_: opbergen, recyclage
> _ook_: problemen omgeving, onderdelen koopproces, wat denk je voor het eerste gebruik, wat doet omgeving met je product, stapelbaarheid...


Na het in kaart brengen van alles rond je toekomstig product, is het belangrijk om met je inzichten te experimenteren, daar iteraties op te maken, daar weer inzichten uit te laten voortvloeien, weer te experimenteren...
In dit proces zijn de materialen, productietechnieken en functies zeer belangrijk.

**Morfologische kaart** = deelprobleem per deelprobleem aanpakken (op een kaart noteren/tekenen met verschillende oplossingsalternatieven)
Uiteindelijk ga je per probleem 1 à 2 alternatieven combineren tot een concept, en zo kom je tot verschillende concepten.

Na deze brainstormfase is het tijd om keuzes te maken, voor te stellen aan de klant en mogelijkheden aftoetsen, daarna verschillende mogelijkheden schetsen, terug aftoetsen, in schaal en 3d uitwerken, aftoetsen om dan tot prototyping te komen. De prototypingfase is belangrijk om bijvoorbeeld de sterkte, stabiliteit... te evalueren.

**Prototypes**: 
Ik leerde dat er twee vormen zijn van prototyping, namelijk verticaal (1 aspect, inzicht of elk aspect afzonderlijk goed is, zo realistisch mogelijk) en horizontaal (goedkope middelen, potentiële gebruiker confronteren met verschillende aspecten).

Bij prototyping is het belangrijk om snel tot feedback te komen en niet te duur te werken. Bijvoorbeeld, 3D printen duurt lang, dus de voorkeur voor de beginfase gaat naar iets anders (quick en dirty).

Ik onthou zeker dat het belangrijk is om niet direct op ware grootte te werken en steeds groter te werken en uiteindelijk op ware grootte. Bijvoorbeeld starten met playmobielschaal.

Key is de juiste materialen te kiezen, voldoende tussentijdse prototypes te maken en het door de volledige doelgroep (ook kuisploeg) te laten testen.


Ik vond al deze inzichten zeer interessant. Het hielp me om op een andere manier naar het designproces te kijken en hoe een product tot stand komt. Ik had hierdoor ook minder koudwatervrees om zelf aan de slag te gaan, want ik heb nu wel voldoende handvaten.


## Materiaal

Ik maakte kennis met de verschillende categorieën van materialen.

![Categorieën materialen]({{site.baseurl}}/assets/materialen.png) 

> _ferrous_: metaalhoudend, magnetisch
> _non-ferrous_: niet magnetisch
> _polymeren_: lange ketens
> _elastemeren_: elastisch
> _thermoplast_: wordt flexibel door warmte
> _thermohard_: wordt hard door warmte (vb. bakeliet)
> _ceramics_: stenen, natuurlijke en mensgemaakte (meestal niet in fablab)
> _smart_: ergens aan toegevoegd

Raw materials (grondstoffen) en processed materials (ook halffabricaten, moeten nog extra verwerkt worden tot een product) is een andere onderverdeling.

Materialen hebben diverse **eigenschappen**:
> _mechanisch_
> _chemisch_
> _thermisch_
> _fysisch_
> _akoestisch_
> _optisch_
> _sensorieel_
> _elektrisch_
> _oppervlakte_
> _ecologisch_
> _tijdsgerelateerd_
> _extractief_: uithalen (vb. steen uit berg, steeds minder steen)
> _kruip_: bij kunststof, door gewicht gaat het steeds meer doorbuigen (vb. gewicht op lat)
> _directioneel_: richting vb. hout (ene richting sterk, andere zwak)
> _esthetisch_: ook sensorieel
> _magnetisch_
> _radioactief_: ieder materiaal radioactief, sommige zo instabiel
> ...


## Fablabtoepassingen

Ik ben nog maar een drietal keer in een fablab geweest, dus hier had ik niet veel kennis over (beperkte zich tot lasercutter en 3D printer). Hier heb ik dus ook veel over bijgeleerd.

**3D printen**: laagje per laagje toevoegen (additief)
**laser cutting en graveren**: elimineren, oppervlakte verkleinen
**CNC cutting**: snijplotter, via coördinaten, vectorieel, vb. stickers, belettering auto's
**CNC milling**: frezen uit massieve blok, laagje per laagje
**vacuum vormen**: figuur tussen platen thermoplast, series maken
**hot wire cutting**: CNC of manueel, thermoplast
**embroidery machine**
**moulding en casting**: series, matrijzen (mallen) met bijvoorbeeld siliconen
**heat transfer**: ook met bijvoorbeeld vinyl op hout
**hot line bending**
**smart materials**: aan materialen toevoegen om zo tot nieuwe functies te komen
**waterjet**: laseren met waterstraal met zandachtig materiaal er aan toegevoegd (handig voor dikke metalen platen, schuimen en flexibele materialen)
**plasma**: metalen snel snijden

De tip is breder kijken dan het oorspronkelijk doel.

Voor meer inspiratie was er een miro-board, wat blijkbaar een handige tool is om samen te werken aan presentaties.


## Fablab materialen

Net als over de fablabtoepassingen heb ik over fablab materialen weinig achtergrondkennis. Dit onderdeel van de les was dus vrij nieuw voor mij. Ik vat ook hier even samen wat ik leerde.


### 3D printen

Er zijn verschillende soorten en diktes (0,75 mm; 1,75 mm; 3 mm) filamenten. 

**soorten**: 
- _ABS_: zoals bij lego, stijfheid, levensduur, kleuren, ruwere afwerking
- _PLA_: duurzamer, risico voor warping (scheeftrekken, heeft te maken met afkoeling)
- _hergebruik oude materialen_: wordt vaker gedaan


### Lasersnijden en graveren

**lasersnijden**:
- papier en karton
- hout, MDF, veneer, plywood en kurk
- leder en stof
- plexiglas (PMMA, acryl)
- ABS en PS (pas op voor smelten)
- PP en PE (pas op voor smelten), voorbeeld PP tupperware
- POM, duurder maar goede mechanische eigenschappen

**laser graveren**:
- al het bovenstaande
- glas
- gecoat metaal
- steen, marmer, beton

**niet toegestaan**:
- metaal (te veel reflectie)
- weerkaatsende materialen en spiegels
- plastiek met chlorine (giftige gassen) zoals synthetisch leer (skai), PVC (hard en zacht) en vinyl
- XPS (styrofoam en isomo)
- polypropileen schuim
- polycarbonate (lexan), twijfelgeval (soms wel)
- fibrereinforced sheets (glass en carbon)
- PCB


Wat ik opvallend vind aan het **niet toegestaan** lijstje is vinyl. Dat heb ik al eerder gelasercut gezien, dus ik ging ervan uit dat dat wel oké is, maar blijkbaar niet. Dat moet ik in het achterhoofd houden.


## Interessante ondernemingen

**Materialize** (_Leuven_): pionier in 3D printen, ze maken bijvoorbeeld lampen die enkel mogelijk zijn via 3D printen

![Voorbeeld 1](https://i.materialise.com/shop/item/image/3a9f4587-dc8d-4f4b-81a5-509ca9df88ef/780/585/preview.jpg)
![Voorbeeld 2](https://i.materialise.com/en/shop/item/causeway-lampshade?category=home-decor&subcategory=lighting&sortBy=interesting&pageNumber=2&pageSize=18&index=10)
![Voorbeeld 3](https://i.materialise.com/en/shop/item/eternal-knot-mega-cube-lamp?category=home-decor&subcategory=lighting&sortBy=interesting&pageNumber=3&pageSize=18&index=22) 
![Voorbeeld 4](https://i.materialise.com/en/shop/item/helix-tealight?category=home-decor&subcategory=lighting&sortBy=interesting&pageNumber=3&pageSize=18&index=25) 

**Sublidot** (_Zwitserland_): texturen laseren

![Voorbeeld 1](https://konzeptm.co.nz/wp-content/uploads/2019/03/Sublidot-pattern-Hollow_.jpg)
![Voorbeeld 2](https://archello.com/thumbs/images/2018/05/22/sub.1526976495.9983.jpg?fit=crop&w=414&h=258&auto=compress) 
![Voorbeeld 3](https://image.architonic.com/img_pro1-6/135/1411/530-azaela-mdf-schwarz5014-tom-trachsel-sq.jpg)
![Voorbeeld 4](https://image.architonic.com/sto3-2/20005917/strasser-thun-sublidot-02-arcit18.jpg)


## Form follows folding

In verband met vouwen heb ik voornamelijk origami-ervaring. Dus toch al een handige basis. 

Er zijn drie manieren om te vouwen:
- koud machinaal buigen (meestal metaal)
- hot line bending (thermoplastische materialen)
- buigen op een verzwakte lijn

Volgens de laatste manier hebben wij gewerkt. De resultaten kan je vinden bij het tabblad opdrachten.


## Interessante tips

- Acrylaat laseren met 1 ledje
- Miro als tool om samen aan presentaties te werken



Deze les was heel leerrijk voor mij. Het lukte me goed om de les te volgen, ook al had ik weinig achtergrondkennis. Het laatste stuk (in verband met het plooien) ging wel wat snel voor mij, maar dat heb ik achteraf ingehaald.
