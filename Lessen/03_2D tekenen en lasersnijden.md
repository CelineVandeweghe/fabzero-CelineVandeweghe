# Les 03: 2D tekenen en lasersnijden

Tijdens deze les werkten we voornamelijk met Inkscape. Er werd kennis gemaakt met 2D vectorieel tekenen. In het begin maakten we kennis met nog een aantal interessante alternatieven.

Aangezien ik al ervaring heb met 2D tekenen ging dit erg vlot. Ik heb een aantal nieuwe dingen geleerd. Deze beschrijf ik hieronder.
Een aantal jaar geleden had ik al een beetje met Inkscape getekend. Ik maakte toen munten met een gegraveerde tekening, om te gebruiken op kamp. Ongeveer twee weken geleden ben ik weer aan de slag gegaan met Inkscape. Cristina heeft me even op weg geholpen met wat belangrijk was voor het lasersnijden en dan ben ik er weer in gevlogen.

Ik ben illustrator en breng binnenkort een boek uit. Het was dan ook super interessant om mijn illustraties verder uit te werken in Inkscape. Hier ben ik heel actief mee aan de slag gegaan, waardoor ik het tekenen heel goed heb kunnen inoefenen. Ik heb wel nog wat werk met te zorgen dat alles geschikt is om te lasersnijden.


## Inleiding

Uit de inleiding heb ik vooral onthouden dat er veel toepassingen zijn in verband met lasersnijden, waaronder architectuur, ontwerp, kunst, mechanica, makers... Daarbij waren er verschillende voorbeelden.

Ook nieuw was de manieren gebruik. Snijden gaat snel, dat wist ik wel, maar etsen gaat traag. Dus best niet teveel hiervan gebruiken. Het reliëf bij het etsen kan ook aangepast worden met de instellingen.

**Tips en tricks:**

- Papiertape gebruiken om verbrande randjes te voorkomen
- MDF is goed voor etsen
- Ingegno boxmaker (ook andere mogelijk, niet van Ingegno): hierdoor kan je gemakkelijk een doosje maken, dit kan je exporteren en inladen in Inkscape
- Ribben groter maken en dan schuren zorgt ook voor een mooi resultaat
- Borduurbestanden opslaan onder .emf

**Materialen:** herhaling van vorige les

Het is belangrijk om rekening te houden met kerf (ongeveer 0,2 mm, afhankelijk van materiaal). Hierdoor moeten de instellingen aangepast worden, afhankelijk van wat je resultaat en restvorm is. Kerf is het verlies door de laser.
Door met kerf te spelen kan je ook flexibele oppervlaktes krijgen om zo gebogen zijden te maken.


## Programma's

We maakten kennis met **123D make**. Hier kan je van een 3D figuur naar een 2D ontwerp gaan om dan te gebruiken met de lasercutter. Je kan bestaande templates gebruiken. Heel leuk om eens mee te experimenteren. Wel jammer dat ik dit niet gedownload kreeg.

**Flatfab** is ook een interessant programma, wel iets moeilijker. Hier start je vanaf 0. Dit kreeg ik ook niet direct geïnstalleerd. Gelukkig uiteindelijk wel. Met dit programma heb ik geen experimenten kunnen maken.

We werkten vooral met **Inkscape**. Hier heb ik al veel ervaring mee, maar ik heb nog enkele dingen kunnen oppikken die nieuw zijn voor mij.
_ctrl + scroll_: in- en uitzoomen
_lijn + ctrl_: lijn onder bepaald aantal graden
De nodige vullingen en lijnen heb ik ook bijgeleerd.
_Rood_: R 255, G 0, B 0
_Blauw_: R 0, G 0, B 255
_Zwart_: R 0, G 0, B 0

_Object to path_: noodzakelijk om tekst, figuren te kunnen lasercutten
_Trace bitmap_: leuk om foto's te verwerken

Resultaten van tijdens de les:
![Robot]({{site.baseurl}}/assets/ROBOT.jpg.svg)
![Gezicht]({{site.baseurl}}/assets/Oefening 2D hoofd.svg)


## Ideeën 

Hier heb ik veel inspiratie opgedaan, waaronder een autootje voor mijn zoontje, Florian. Ook een watertafel lijkt me wel leuk.
Een lampje voor Florian. Misschien met wat extra functionaliteiten zoals projecties, muziek, temperatuur, vanzelf uitgaan...Dit idee is nog verder uitgebreid naar een astronautenlamp.

Een schommelspaarpot is ook leuk.

Gisteren ben ik voor een workshop in de Banier geweest. Daar hadden ze leuke knutselpakketen die interessant kunnen zijn voor de les rond textiel. Ik heb foto's van gemaakt, die kunnen dienen ter inspiratie.

![Foto 1]({{site.baseurl}}/assets/ag.jpg)
![Foto 2]({{site.baseurl}}/assets/ah.jpg)
![Foto 3]({{site.baseurl}}/assets/ai.jpg)
![Foto 4]({{site.baseurl}}/assets/aj.jpg)