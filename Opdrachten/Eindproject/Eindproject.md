# Projectplan

## Situering in lessen

- Elektronica
- Digitaal borduren 
- Smart textiles 


## Omschrijving eindproject

Als eindproject wil ik graag digitaal borduren combineren met elektronica met behulp van smart textiles, namelijk conductieve garen.

Ik wil graag de zichtbaarheid tijdens de ochtend en avond in het verkeer van voetgangers en fietsers vergroten. Dit wil ik graag op een visueel aantrekkelijke manier doen. Ik wil dit bekomen door een mix van een patch met een broche te maken (een patch met een brochespeld) die ledlichtjes bevatten. Deze patch kan vastgespeld worden op een rugzak, jas... Belangrijk is dat de patch verplaatst kan worden. Als de drager plots geen rugzak mee heeft, kan hij/zij toch nog zichtbaar zijn in het donker.

Het is belangrijk dat de patch aan-, en uitgeschakeld kan worden. 

De patch vervangt geen fietslicht of fluovestje. Het is een vestimentair aantrekkelijke aanvulling erop. 

De patch ga ik digitaal borduren. Als ontwerp heb ik gekozen voor een pauw, die fier is op zijn veren. De mens mag fier zijn als hij/zij goed verlicht is in het donker. Een aantal 'harten' van veren ga ik vervangen door een warm witgeel ledlichtje. Deze ga ik door de stof prikken (eerst een gaatje maken met een dikke stopnaald), de beentjes omplooien tot oogjes (met kleine knijptang) en met conductieve naaigaren ga ik dit vastnaaien aan een lilypad batterijhouder met schakelaar. Hierin past een knoopcelbatterij van 6V. 
Hierna ga ik ook een brochespeld vastnaaien.


## Werkplan (korte uitleg stappen en planning)

(0. Oefening digitaal borduren en onderzoek naar schakeling (voor 30/10/2020))
1. Ontwerp maken in illustrator en exporteren naar jpg (voor 30/10/2020)
2. Afspraak maken in MaM om te borduren (voor 31/10/2020)
3. Ontwerp 1 keer borduren (03/11/2020)
4. Ter plaatse aanpassingen (03/11/2020)
5. Ontwerp tweede keer borduren, indien nodig weer aanpassingen (03/11/2020)
6. Naar huis gaan met minstens 2 geborduurde pauwen (meerdere indien het langer duurt om het goed te hebben, 1 goede en 1 om mee te experimenteren) (03/11/2020)
7. Experimenteren met naaien met conductieve draad op 1 pauw (minste resultaat) (voor 10/11/2020)
8. Volledige schakeling naaien op een goede pauw en uittesten (voor 14/11/2020)
9. Gelukt? Super, indien niet opnieuw gaan borduren (voor 20/11/2020)
10. Brochespeld naaien (voor 22/11/2020)
11. Presentatie maken (voor 26/11/2020)
12. Presentatie geven (28/11/2020)


## Ondernomen stappen en bevindingen (procesbeschrijving)

### Ondernomen stappen - voortgang

#### Vrijdag 30 oktober 2020

**Check**: (0,) 1, 2, 3, 4, 5, 6, 7, 8, 9 & 10


### 0. Oefening digitaal borduren en onderzoek naar schakeling

**Digitaal borduren**

Ik heb de oefening van digitaal borduren groot uitgewerkt, zo had ik al een eerste proefexemplaar voor mijn eindproject en kon ik de machine goed leren kennen.

![Resultaat]({{site.baseurl}}/assets/borduren/resultaat.jpg)

Ik heb volgende zaken ondervonden:
- Lijnen best in bean stitch (Lien heeft me getoond hoe dit kan)
- Alle vlakken vullen voor de stevigheid
- Twee lagen stof en dan een vlies om onzichtbaar te kunnen naaien (ledjes, lilypad)

Lien heeft me nog een inspiratiebron gestuurd:

![Pauw Bernina]({{site.baseurl}}/assets/eindproject/image002.jpg)

Dit was voorgeprogrammeerd in de borduurmachine. Kon handig zijn als inspiratiebron.
Tijdens het borduren in het MaM heeft ze nog wat meegedacht over mijn eindproject. We zijn er op gekomen dat de twee lagen en lilypad in de patch het beste zijn, want mijn plan omvat een patch die je kan verplaatsen. Velcro of naaien zorgt voor mijn verplaatsingsvrijheid.

Inspiratie voor de patch heb ik op [deze website](https://blog.bernina.com/nl/2018/03/zelf-patches-maken-naaimachine/) gehaald.


**Schakelingen**

Ik heb me wat ingelezen over schakelingen tijdens de les elektronica en op [deze website](https://www.nproject.org/nl/elektronica/voorschakelweerstanden-voor-leds-gebruiken).

Ik heb ook een voorbeeldschakeling in Tinkercad gemaakt.

![Schetsen]({{site.baseurl}}/assets/eindproject/Shiny Kieran.png)
![Schetsen]({{site.baseurl}}/assets/eindproject/Shiny Kieran-2.png)


Bij mijn tweede schakeling, zonder weerstanden, branden mijn lichtjes wel veel beter. Uit bovenstaande website heb ik afgeleid dat het bij een batterij van 6V en 6 LEDjes die samen minder dan 6V zijn, het niet nodig is om weerstanden te gebruiken. Dit ga ik nog even aftoetsen bij de lesgevers van FabZero.


### 1. Ontwerp maken in illustrator en exporteren naar jpg

Ik ben begonnen met pauwen te schetsen. 

![Schetsen]({{site.baseurl}}/assets/eindproject/schetsen.jpg)

Vanuit deze schetsen heb ik een ontwerpen gemaakt in illustrator en geëxperimenteerd met kleuren.

![Ontwerpen pauw illustrator]({{site.baseurl}}/assets/eindproject/ontwerpenpauw.ai)
![Ontwerpen pauw jpg]({{site.baseurl}}/assets/eindproject/ontwerpen pauw.jpg)

Na enkele revisies en aanpassingen ben ik tot volgend resultaat gekomen:

![Pauw]({{site.baseurl}}/assets/eindproject/Pauw.ai)

Dit heb ik geëxporteerd naar jpg. Bij het exporteren heb ik gezorgd voor een kwaliteit van 300 dpi. En omdat er problemen waren met de kleuren bij de borduuroefening, heb ik dit opgeslagen in zowel RGB als CMYK. Op mijn Mac merk ik hiertussen geen verschil (behalve in de bestandsgrootte), maar het kan handig zijn in het MaM tijdens het borduren.

![Pauw jpg]({{site.baseurl}}/assets/eindproject/Pauw.jpg)
![Pauw jpg 2]({{site.baseurl}}/assets/eindproject/Pauw2.jpg)


### 2. Afspraak maken in het MaM

Op dinsdag 3 november 2020 om 9u mag ik borduren in het MaM. Tenminste als er geen totale lockdown komt. Aangezien het vakantieperiode is, hoef ik geen rekening te houden met de uren. Ik ben student aan Howest Brugge, dus zolang de hogeschool open blijft, kan ik er gaan borduren.


### 3. Ontwerp 1 keer borduren

Mijn ontwerpen:

![Ontwerp]({{site.baseurl}}/assets/eindproject/pauw.jpg)
![Ontwerp]({{site.baseurl}}/assets/eindproject/pauw.bmp)

Volg mijn borduurproces mee:

![Stappen]({{site.baseurl}}/assets/eindproject/1.jpg)
![Stappen]({{site.baseurl}}/assets/eindproject/2.jpg)
![Stappen]({{site.baseurl}}/assets/eindproject/3.jpg)
![Stappen]({{site.baseurl}}/assets/eindproject/4.jpg)
![Stappen]({{site.baseurl}}/assets/eindproject/5.jpg)
![Stappen]({{site.baseurl}}/assets/eindproject/6.jpg)
![Stappen]({{site.baseurl}}/assets/eindproject/7.jpg)
![Stappen]({{site.baseurl}}/assets/eindproject/8.jpg)
![Stappen]({{site.baseurl}}/assets/eindproject/9.jpg)
![Stappen]({{site.baseurl}}/assets/eindproject/10.jpg)
![Stappen]({{site.baseurl}}/assets/eindproject/11.jpg)

Het bleek wel dat de RGB-variant voor de juiste kleuren zorgt. Dus de volgende keer sla ik mijn bestand enkel op in RGB.

Ik heb deze garen en vlies gebruikt:

![Garen]({{site.baseurl}}/assets/eindproject/garen1.jpg)
![Garen]({{site.baseurl}}/assets/eindproject/garen2.jpg)
![Vlies]({{site.baseurl}}/assets/eindproject/vlies.jpg)
![Vlies]({{site.baseurl}}/assets/eindproject/vlies2.jpg)


### 4. Ter plaatse aanpassingen

Ik heb de zwarte lijnen weggelaten, want de machine blokkeerde daarop steeds en dan brak de naald af. In mijn eerste patch heb ik de rest van het zwart met de hand verder geborduurd.

![Ontwerp]({{site.baseurl}}/assets/eindproject/pauw2.jpg)
![Ontwerp]({{site.baseurl}}/assets/eindproject/pauw2.bmp)


### 5. Ontwerp tweede keer borduren

Hierna heb ik de pauw nog een keer geborduurd. Dit ging veel vlotter dan de eerste keer, want er is geen enkele naald gebroken omdat ik de zwarte lijnen heb weggelaten.


### 6. Naar huis gaan met minstens 2 geborduurde pauwen

![Resultaat]({{site.baseurl}}/assets/eindproject/12.jpg)


### 7.Experimenteren met naaien met conductieve draad op 1 pauw (minste resultaat) 

Volg mee met het proces:

![Proces]({{site.baseurl}}/assets/eindproject/13.jpg)
![Proces]({{site.baseurl}}/assets/eindproject/14.jpg)
![Proces]({{site.baseurl}}/assets/eindproject/15.jpg)
![Proces]({{site.baseurl}}/assets/eindproject/16.jpg)
![Proces]({{site.baseurl}}/assets/eindproject/17.jpg)
![Proces]({{site.baseurl}}/assets/eindproject/18.jpg)
![Proces]({{site.baseurl}}/assets/eindproject/19.jpg)


### 8. Volledige schakeling naaien op een goede pauw en uittesten 

Bij de eerste knipperden de lichtjes nogal veel. Dus ik ga bij deze een lichtje minder vastmaken, 8 in plaats van 9 en ik ga de conductieve draad beter vastmaken.

Volg mee met het proces:

![Proces]({{site.baseurl}}/assets/eindproject/20.jpg)
![Proces]({{site.baseurl}}/assets/eindproject/21.jpg)
![Proces]({{site.baseurl}}/assets/eindproject/22.jpg)


### 9. Gelukt? Super, indien niet opnieuw gaan borduren

Het is gelukt, dus niet nodig om opnieuw te gaan borduren.


### 10. Brochespeld naaien

De brochespeld is vastgenaaid. Op mijn proefexemplaar heb ik er één vastgenaaid. Op mijn tweede exemplaar twee. Twee bleek toch het beste.

Het was nodig op de brochespeld niet op de conductieve garen te naaien, anders ontstond er kortsluiting (uitgetest). 

Dit is het resultaat: 

![Proces]({{site.baseurl}}/assets/eindproject/23.jpg)
![Proces]({{site.baseurl}}/assets/eindproject/24.jpg)
![Proces]({{site.baseurl}}/assets/eindproject/25.jpg)


## Materiaallijst en kostprijs

- Borduurgaren en ondergaren (kan ik in het MaM gebruiken; anders 3,35 euro per kleur en 4,40 voor ondergaren)
- Katoen in een bleke kleur, halve meter (ook in MaM; anders 4,50 euro)
- Vlies (ook in MaM; anders 5,30 euro)
- [Brochespeld](https://www.debanier.be/brochespeld-basis-38-mm-10-stuks-zilverkleurig.html) (2,60 euro)
- Naalden (heb ik)
- [Ledjes](https://www.led-voordeel.nl/a-43079980/3mm-leds/ledjes-3mm-warm-wit-10stuks/#description) (minstens 6, best meer; 1,20 euro voor 10)
- [Conductieve naaigaren](https://www.kiwi-electronics.nl/stainless-thin-conductive-thread-2-ply-23-meter) (6,95 euro)
- [Batterij](https://www.bol.com/nl/p/varta-cr2430-wegwerpbatterij-lithium/9000000012457503/?s2a=#productTitle) (3,62 euro)
- [Batterijhouder met schakelaar](https://opencircuit.nl/Product/LilyPad-Coin-Cell-Batterij-Houder-schakelaar) (2,65 euro)

(+ mogelijke verzendkosten, behalve bij bol.com)


Totaalprijs (geen rekening gehouden met materialen aanwezig in MaM): 

>6 x 3,35 euro
>4,40 euro
>4,50 euro
>5,30 euro
>2,60 euro
>6,95 euro
>2 x 1,20 euro
>3,62 euro
>2,65 euro
>= 52,52 euro

(+ verzendkosten)

Totaalprijs (wel rekening gehouden met materialen aanwezig in MaM):
>2,60
>2 x 1,20
>6,95 euro
>3,62 euro
>2,65 euro
>= 18,22 euro

(+ verzendkosten)

(- wat er aanwezig is in Drongen, ik weet niet goed wat er allemaal is, dus daar kan ik in mijn berekening nog geen rekening mee houden)
