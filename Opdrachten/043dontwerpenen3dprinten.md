# 3D ontwerpen en 3D printen

De uitvoering van de opdracht rond 3D ontwerpen en 3D printen.


## 3D tekenen

De opdracht die we kregen was een potloodaccesoire 3D tekenen en 3D printen. Aangezien ik hier nog geen ervaring mee heb, ben ik begonnen met tekenen in tinkercad.

Ik ben gestart met een bol. Daar heb ik de gewenste diameter aan gegeven. Daarna heb ik een gat gemaakt in die bol. Daarvoor heb ik een cilinder getekend die iets hoger kwam dan de bol en met diameter 7 mm (wat blijkbaar wel te klein is voor een accesoire om er op te schuiven, maar wel perfect als houder). Deze heb ik in de bol geschoven en gat aangeduid.
Daarna groeperen en dan heb je het resultaat een bol met een gat.
In de databank vond ik een vliegtuigje. Dat vond ik een leuke combinatie met de bol. Dan heb je een vliegtuig dat rond de wereld vliegt. Dit vliegtuig heb ik verschaalt en tegen de bol geschoven. Ik heb ervoor gezorgd dat er een beetje overlapping was.
Het resultaat heb ik opgeslaan als een .stl file.

Zie hier mijn resultaat:

![Potlood]({{site.baseurl}}/assets/3D/Potlood.stl)


## 3D printen

Ik ben in het MaM gaan 3D printen. Er is geen computer verbonden aan de 3D printers. Dus het is belangrijk om een USB-stick mee te nemen en een computer, of op voorhand je werkje te slicen.
Ik had mijn computer mee en een USB-stick (dat laatste toevallig, maar gelukkig dus). Lien heeft me nog een kort uitgelegd hoe Cura werkt. Maar ik merk dat dat niet zo heel moeilijk is en dat veel zichzelf wel uitwijst.

De volledige naam van het programma is 'Ultimaker Cura'. Bij de eerste keer openen, moet je wat instellingen ingeven omtrent de 3D printer. Die weet ik niet vanbuiten en vraag je best aan iemand die de 3D printer kent.
In Cura kies je bovenaan _File_ en daarna _open files_. Daarna is het belangrijk dat bovenaan het materiaal juist staat. Bij mij was dat PLA. Daarna ga je de instellingen aan de rechterkant juist zetten. 0,1 - 0,15 is een standaard laagdikte. De infill kan je ook aanpassen en gradual infill is wel handig voor bolvormige voorwerpen.
Indien er support nodig is, kan je dit ook hier aanduiden en adhesion is wel belangrijk.
Je object kan je ook nog schalen (aan de linkerkant), maar dat was voor mij niet nodig, want ik had het op de gewenste grootte gezet.

Als je daarna op _slice_ klikt, krijg je ook te zien hoelang het zal duren om dit 3D te printen. Daarna kan je de dikte nog aanpassen om de tijdsduur te be√Ønvloeden. Als alles in orde staat, kan je _save to File_ klikken. Het is belangrijk om dit op een USB op te slaan.

Bij de 3D printers in het MaM kan je je USB stick in de machine zelf steken. De printer herkent automatisch het laatst opgeslagen bestand. Dit kan je selecteren en dan ga je het materiaal moeten selecteren uit de lijst.

Voordat er op start geklikt werd, heb ik nog met een lijmstift gelijmd op het printbed, zo blijft de print goed hangen. 

Wanneer er gestart wordt, warmt de printer eerst op. Daarna is het heel duidelijk dat hij laagje per laagje print. Na elk laagje gaat de printer naar de zijkant. Zo zie je heel goed de lagen.
Ik had les, dus ik kon niet blijven kijken naar de lagen. Ik heb wel enkele foto's gemaakt.

![3D printen 1]({{site.baseurl}}/assets/3D/1.jpg)
![3D printen 2]({{site.baseurl}}/assets/3D/2.jpg)
![3D printen 3]({{site.baseurl}}/assets/3D/3.jpg)
![3D printen 4]({{site.baseurl}}/assets/3D/4.jpg)

Bij het resultaat hangt de ondersteuning er nog aan vast. 

![3D printen 5]({{site.baseurl}}/assets/3D/5.jpg)

De ondersteuning moest ik er nog afhalen. Dus hier het eindresultaat:

![Resultaat]({{site.baseurl}}/assets/3D/Print.jpg)
